1. Ai sensi dell'articolo 11 del DM 270/2004 l'università assicura forme e strumenti di pubblicità dei procedimenti e delle decisioni assunte in merito alle carriere degli studenti, organizza le informazioni e i dati in suo possesso mediante strumenti, anche di carattere informatico, idonei a facilitare l'accesso e la fruizione da parte degli studenti e che garantiscano la trasparenza dei procedimenti, fatta salva la tutela dei dati personali, secondo la normativa vigente.
2. L'Ateneo promuove la partecipazione degli studenti ai procedimenti riguardanti la loro carriera e assicura l'esercizio del diritto di accesso nei modi e nelle forme previste dalla legge.
3. L'Ateneo, utilizzando prioritariamente strumenti informatici, svolge attività di informazione e comunicazione dirette a favorire la conoscenza delle norme del presente regolamento e di ogni altra disposizione relativa alla carriera degli studenti, nonché a favorire la conoscenza dell’avvio e del percorso dei procedimenti amministrativi.
4. Lo studente è tenuto a prendere visione di tutte le norme e le informazioni pubblicate ogni anno nel Portale della Didattica e nella pagina personale dello studente nonché nelle bacheche on line 
9 dell’Area Gestione Didattica.
5. Lo studente è tenuto a mantenere aggiornati i recapiti di residenza, di domicilio nonché i numeri di telefono attraverso l’apposita procedura on line presente nella pagina personale del Portale della Didattica.
6. La comunicazione tra l’Ateneo e lo studente avviene prioritariamente attraverso la posta istituzionale alla casella assegnata in fase di immatricolazione smatricola@studenti.polito.it. Specifiche comunicazioni potranno essere inviate anche tramite sms al numero del cellulare. 
7. Allo studente immatricolato, il Politecnico rilascia una tessera magnetica con fotografia per il riconoscimento all’interno dell’Ateneo.