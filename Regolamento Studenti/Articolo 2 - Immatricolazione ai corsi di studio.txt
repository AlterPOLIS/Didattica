1. Per immatricolarsi ai corsi di studio universitari occorre essere in possesso di idoneo titolo di studio e dei requisiti per l’accesso disciplinati dal Regolamento Didattico di Ateneo, dai Regolamenti Didattici dei Corsi di Studio, dalla normativa vigente, e, ove previsti, dai specifici Bandi che regolano annualmente termini e modalità delle eventuali prove d’ammissione.
2. Non è consentita la contemporanea iscrizione a più corsi di studio che portano al rilascio di un titolo accademico, anche di altre Università, ad eccezione dei casi previsti da accordi con altre università italiane o estere.
3. L’immatricolazione effettuata attraverso la procedura online è acquisita con riserva; deve essere perfezionata presso le Segreterie Studenti dell’Ateneo con la presentazione del documento di identità in originale ed eventuali documenti espressamente richiesti dai bandi di ammissione o nelle disposizioni pubblicate nel sito web di Ateneo.
4. Agli studenti con titolo estero iscritti in assenza dei documenti previsti dall’apposito Bando sarà disposta l’immatricolazione con riserva. Se i documenti non verranno presentati entro la scadenza stabilita, l’immatricolazione verrà annullata con effetto risolutivo sugli eventuali atti di carriera intercorsi.