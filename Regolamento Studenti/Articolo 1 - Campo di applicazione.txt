1. Le disposizioni del presente Regolamento si applicano:
a) agli iscritti ai Corsi di studio di I e di II livello;
b) agli iscritti alle Scuole di Specializzazione per quanto compatibili con le disposizioni speciali previste per tali scuole;
c) agli iscritti ai corsi di dottorato di ricerca, per quanto compatibili con le speciali disposizioni previste per tali corsi;
d) agli iscritti ai corsi di Master Universitario di I e di II livello;
e) agli iscritti a singoli insegnamenti (anche provenienti da Atenei esteri con o senza programma di scambio);
f) agli iscritti ad altri percorsi di studio autonomamente attivati dal Politecnico con finalità di formazione permanente o aggiornamento, ove non contrastino con le disposizioni contenute negli atti istitutivi dei corsi stessi.
2. La qualifica di studente si ottiene con l’immatricolazione/iscrizione ai corsi di cui al punto 1. 
3. Le norme del presente Regolamento si applicano agli studenti di cui alle lettere a), e), f), del comma 1. Per quanto compatibili, si applicano anche agli studenti di cui alle lettere b),c), d), per i quali si rimanda alle norme specifiche presenti negli appositi Regolamenti e, ove previsti, nei Bandi di concorso che ne regolano l’accesso.