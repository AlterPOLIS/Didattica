1. Il Consiglio di Amministrazione determina annualmente le tasse e i contributi dovuti per l’iscrizione ai diversi corsi di studio e per le diverse tipologie di iscrizione, nonché le eventuali riduzioni in base alle condizioni economiche e al merito scolastico. Entità, tempi e modi di pagamento sono pubblicati nell’apposito Regolamento Tasse.
2. Il regolamento determina inoltre il trattamento degli studenti in programma di scambio, qualora esso non sia regolamentato dall’accordo tra gli Atenei, nonché il trattamento degli studenti che intendono rinunciare agli studi, di coloro che si iscrivono provenienti da altri Atenei, così come le 
8 sanzioni per atti amministrativi in cui è concessa la possibilità di procedere oltre i termini.
3. Lo studente non in regola col pagamento delle tasse e dei contributi non può effettuare alcun atto di carriera universitaria (iscrizioni, esami, rinuncia ecc.), non può trasferirsi ad altra sede, né ottenere certificazioni; al medesimo possono essere rilasciati soltanto certificati relativi agli anni accademici per i quali sono state versate interamente le tasse e i contributi.