1. Lo studente iscritto ad un corso di laurea incorre nella decadenza nei seguenti casi:
a) lo studente che non supera entro due anni gli esami obbligatori del primo anno utili per accedere agli insegnamenti del secondo anno del percorso formativo, è considerato decaduto e non potrà continuare gli studi nella medesima carriera;
b) lo studente che non supera esami per tre anni consecutivi oppure che non conclude tutti gli esami previsti (esclusa la prova finale) in 6 anni è considerato decaduto e non potrà continuare gli studi nella medesima carriera.
2. Lo studente iscritto ad un corso di laurea magistrale che non sostiene esami per due anni consecutivi oppure che non conclude tutti gli esami previsti (esclusa la tesi) in 4 anni è considerato decaduto e non potrà continuare gli studi nella medesima carriera.
3. Gli anni di iscrizione part-time contano 0,5/anno.
4. E’ ammessa un’istanza al Rettore di differimento dei termini della decadenza in caso di grave e certificabile motivazione.
5. Nel caso previsto al punto 1a) se lo studente intende riprendere gli studi in un corso di laurea attivo dovrà obbligatoriamente rifare la prova di ammissione e collocarsi in posizione utile nella graduatoria. 
Per i casi di cui al punto 1 b) e 2 lo studente decaduto può immatricolarsi successivamente al medesimo corso di Laurea o Laurea Magistrale (se attivo) senza dovere nuovamente sostenere il test/la prova/la verifica di ingresso (ove previsto/a).
6. E’ possibile il riconoscimento nella nuova carriera dei crediti eventualmente acquisiti nel percorso di studio per il quale sia stato applicato l'istituto della decadenza.
