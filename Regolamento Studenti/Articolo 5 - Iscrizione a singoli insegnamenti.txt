1. E' possibile presentare richiesta d ’ iscrizione a singoli insegnamenti impartiti al Politecnico di Torino, senza l'obbligo di iscrizione al corso di studi che rilascia un titolo accademico, e fermo restando il possesso dei requisiti previsti dalla normative vigente.
2. Le strutture didattiche possono negare l’iscrizione ai singoli insegnamenti nel caso di assenza di conoscenze propedeutiche o nel caso in cui l’insegnamento richiesto abbia già raggiunto il numero massimo di iscritti.
3. L'iscrizione ai singoli insegnamenti offerti dal Politecnico di Torino è prevista nei seguenti casi: 
a) per esigenze concorsuali, di aggiornamento e di riqualificazione professionale;
b) per recupero di debiti formativi finalizzati all'immatricolazione ad un corso di laurea magistrale.
4. Non è consentita la contemporanea iscrizione a singoli insegnamenti e a un corso di studi che rilascia un titolo accademico, compresi i corsi del Politecnico di Torino.
5. Il numero dei crediti consentito per l’iscrizione ai singoli insegnamenti è definito da apposite deliberazioni degli organi di Ateneo.
6. Il superamento degli esami dei singoli insegnamenti può essere riconosciuto allo studente che si iscrive successivamente ad un corso di studio del Politecnico.
7. L’iscrizione ai singoli insegnamenti ha validità per un solo anno accademico.
