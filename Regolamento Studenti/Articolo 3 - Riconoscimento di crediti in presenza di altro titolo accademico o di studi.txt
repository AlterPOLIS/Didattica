1. Fermo restando quanto previsto all’art. 2 del presente Regolamento, per immatricolarsi al Politecnico di Torino se si è già in possesso di un titolo accademico o di studi accademici parziali già compiuti, è possibile richiedere la valutazione della carriera pregressa. 
Il candidato nelle condizioni sopraindicate può essere immatricolato ai corsi di studio di I e II livello con abbreviazione di carriera, previa delibera del Collegio del corso di studio che procede alla valutazione degli studi compiuti individuando la parte della carriera che viene convalidata e la parte da svolgere.
2. In ogni caso gli studenti provenienti da altri Atenei, di norma, dovranno acquisire presso il Politecnico di Torino almeno 60 crediti inclusa la prova finale per conseguire il titolo di primo livello e 50 crediti oltre la tesi per conseguire il titolo di secondo livello.
Alle stesse condizioni possono, inoltre, richiedere il riconoscimento degli esami superati nelle precedenti carriere gli studenti che hanno rinunciato agli studi o sono decaduti.
