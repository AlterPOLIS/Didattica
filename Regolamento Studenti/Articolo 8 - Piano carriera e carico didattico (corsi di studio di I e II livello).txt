1. Il piano carriera contiene tutti gli insegnamenti e le attività formative previste per il singolo studente con riferimento all’intero percorso formativo del corso di studio al quale lo studente è iscritto (insegnamenti obbligatori e opzionali per i quali, nel corso della carriera, lo studente dovrà effettuare le scelte) mentre il carico didattico contiene gli insegnamenti previsti nell’anno  accademico di iscrizione.
2. Il piano carriera e il carico didattico del primo anno dei corsi di laurea sono assegnati automaticamente al momento dell’immatricolazione.
3. Per tutti gli altri casi il piano carriera e il carico didattico si aggiornano all’inizio dell’anno secondo i termini previsti dal calendario accademico, salvo per gli immatricolati ai corsi di Laurea Magistrale per i quali è prevista la definizione successivamente all’immatricolazione.
4. A fine carriera sia per i corsi di studio di I livello sia per quelli di II livello è consentito l’inserimento di ulteriori 5 crediti rispetto al limite massimo, purché nel carico didattico siano compresi i crediti relativi alla prova finale o alla tesi.
5. Lo studente può inserire nel proprio piano carriera un numero di crediti aggiuntivi, di norma, nel limite di 10 crediti oltre ai 180 previsti per la laurea triennale e i 120 per la laurea magistrale. 
6. Gli studenti che, al termine del primo periodo didattico del primo anno, non avranno conseguito i crediti delle attività formative previste nel Regolamento didattico del corso di studio sono tenuti a partecipare alle attività di recupero appositamente organizzate nel secondo periodo didattico.
7. Gli studenti che, al termine del primo anno, non avranno conseguito un determinato numero di crediti fra le materie di base determinate dal Regolamento didattico del Corso di studio non potranno aggiornare il carico didattico con nuove attività formative.
8. Gli studenti iscritti a corsi di studio di I livello che nel corso del 1° periodo didattico del 2° anno superano la soglia dei crediti necessari, potranno inserire nuovi insegnamenti nel carico per il 2° periodo didattico del 2° anno, fatte salve le regole di precedenza.