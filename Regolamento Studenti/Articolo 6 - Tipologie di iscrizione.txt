1. Presso il Politecnico di Torino si iscrivono ai corsi di studio di I e di II livello studenti a tempo pieno e studenti a tempo parziale; per le due tipologie sono previsti diversi diritti e doveri. 
La diversificazione tra tipologie di iscrizione è legata come parametro principale, al numero dei crediti formativi acquisibili in un anno accademico dall’una e dall’altra figura.
2. Il carico didattico per gli studenti a tempo pieno può prevedere sino ad un massimo di 80 crediti. 
Negli 80 crediti devono essere prioritariamente compresi gli insegnamenti obbligatori già presenti nel carico didattico degli anni precedenti per i quali non sono stati superati gli esami.
3. Il carico didattico per gli studenti a tempo parziale può prevedere sino ad un massimo di 40 crediti annui. 
Nel caso di immatricolazione è obbligatorio effettuare un carico didattico di almeno 20 crediti.
4. Le due tipologie di studente fanno riferimento a trattamenti distinti sia per gli importi delle tasse universitarie sia per i benefici economici erogati dal Politecnico di Torino sia per quelli previsti dalla normativa vigente in materia di diritto allo studio.
5. Lo studente definisce autonomamente il regime di impegno a tempo pieno o a tempo parziale nel momento in cui compila il carico didattico annuale.