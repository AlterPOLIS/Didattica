1. Sulle istanze concernenti la carriera universitaria degli studenti è ammesso il ricorso al Rettore che per esprimersi può avvalersi di una Commissione all’uopo nominata.
2. Laddove il presente regolamento definisce regole che “di norma” vanno applicate, si intende che tali regole possono essere derogate esclusivamente dagli organi di Ateneo o dal Rettore che può avvalersi della Commissione di cui al precedente comma 1.
3. Con l'entrata in vigore del presente regolamento cessa l’applicabilità al Politecnico di ogni norma contrastante o incompatibile; in particolare cessa di avere efficacia il Regolamento Studenti approvato dal Senato Accademico nella seduta del 17 maggio 1999 e modificato nella seduta del 15 maggio 2001.
4. Le regole sulla decadenza di cui all’art. 12 si applicano agli studenti immatricolati a partire dall’a.a. 2016/17.
5. Agli studenti immatricolati prima dell’a.a. 2016/17, le regole sulla decadenza di cui all’art. 12 si applicano iniziando il conteggio degli anni a partire dall’a.a. 2016/17 anziché dalla data di immatricolazione.
6. Agli studenti immatricolati prima dell’a.a. 2016/17 continua altresì ad applicarsi il comma 2 dell’art. 21 del Regolamento Didattico di Ateneo: “Qualora uno studente iscritto ai corsi di laurea o laurea magistrale non acquisisca crediti per un periodo superiore a quattro anni, la sua carriera dovrà essere riattivata previa valutazione, da parte della struttura didattica competente, della non obsolescenza dei crediti formativi maturati.” 