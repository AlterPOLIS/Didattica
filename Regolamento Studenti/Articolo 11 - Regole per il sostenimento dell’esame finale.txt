1. La prova finale della laurea, alla quale non deve essere richiesta una particolare originalità, deve costituire un’occasione formativa a completamento del percorso oppure può rappresentare uno specifico approfondimento di una materia di insegnamento. 
Per i corsi di laurea la prova finale consiste nella redazione di un elaborato scritto e per esso non è necessaria una discussione pubblica.
2. Per il conseguimento della laurea magistrale la prova finale consiste nella discussione pubblica di una tesi elaborata in modo originale dallo studente sotto la guida di un relatore. 
Possono svolgere la funzione di relatore i docenti interni o i docenti esterni titolari di insegnamento del Politecnico di Torino.
3. I Regolamenti didattici dei corsi di studio stabiliscono modalità e caratteristiche della prova finale e della tesi, nel rispetto delle linee guida stabilite dagli organi di Ateneo e della normativa vigente.
4. Per sostenere l’esame finale di dottorato e di specializzazione è necessario aver adempiuto a tutti gli obblighi previsti dalle norme specifiche che regolano le carriere di detti corsi. 
5. La prova finale e la tesi devono essere svolte individualmente, se per lo svolgimento è necessario avvalersi di documenti o testi occorre attenersi alle norme in materia di diritto d’autore e citare sempre la fonte dalla quale sono stati acquisiti.